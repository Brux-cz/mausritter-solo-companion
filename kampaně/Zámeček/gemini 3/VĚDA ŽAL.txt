Zde je kompletní přepis obsahu PDF souboru Věda Žal. Text je strukturován tak, aby odpovídal logice dokumentu (dobrodružství pro hru Mausritter).
________________
VĚDA ŽAL
Mausritter
Nate Treme
________________
Úvodní příběh a Háčky (Zadní strana / Strana 6)
Lidské mládě si ze zahradní kůlny kdysi udělalo laboratoř. Provádělo v ní experimenty s mýdlem, bělidlem, tabletami do myčky nádobí, zeleným slizem a dalšími věcmi, o nichž je lepší pomlčet.
Nikdo neví, o co mu šlo. Ale ze slizu se zrodil Dvoulebkoun, krysák pokřivený působením chemikálií.
Dnes je laboratoř opuštěná a Dvoulebkoun – spolu se svým kultem chemicky pozměněných služebníků – žije v bludišti zapomenutých odtokových tunelů pod kůlnou a snaží se navázat na bádání svého pána.
Odvážíte se prozkoumat vlhké odpadní tunely, kde vzduch čpí záhadnými výpary a na všem ulpívají neznámé látky?
Háčky na dobrodružství (k6)
k6
	Háček
	1
	Kdosi spatřil skupinku krys se svítícíma očima, které slídily okolo zahradní kůlny.
	2
	Šušká se o dvouhlavém prorokovi, který střeží fontánu věčného života.
	3
	Starý August Moudrý chce přinést svatý papír s ezoterickými symboly.
	4
	Tlupa Kosťáků prý sídlí v nějaké kanalizaci. Je to tahle, nebo jiná?
	5
	Přítel jedné z hráčských myší se nedávno vrátil úplně vypelíchaný. Potřebuje pomoc.
	6
	Reverend Zlatosrst shání další alchymistickou zkumavku. Obstaráte mu ji?
	________________
Setkání a Bestiář (Strana 2)
Náhodná setkání (k6)
1. 2k4 kultistů. Hledají „dobrovolníky“ na experimenty.
2. 2k4 plivajících svinek. Hledají potravu.
3. Po místnosti se rychle rozlezou plazivé řasy. Kdo se jich dotkne, toho udusí.
4. Náhlý příval vody z nejbližšího tunelu.
5. Na vodě se dělají velké bubliny. Při prasknutí vypustí páchnoucí dusivý plyn.
6. Kyklopská kajmanka. Shání večeři.
Bestiář
Krysí hnusosliz
Hrouda čvachtavého slizu. V ní žvatlající tvář krysy.
* 12 BO, síla 5, mrštnost 4, vůle 14
* Útoky: kousnutí k6
* Kritické zranění: vcucne oběť do sebe. Zranitelný jen ohněm nebo magií.
* Chce vstřebat víc masa.
Plivající svinka
Po nasvícení zelenkavě svítí. Možná proto nesnáší světlo?
* 12 BO, síla 5, mrštnost 4, vůle 8
* Útoky: hořící žlučový plivanec k6
* Kritické zranění: dá stav Rozleptání
* Chce utéct před světlem a skrýt se ve tmě.
Masožravá ropucha
Těžko říct, kde končí bradavice a začínají oči.
* 10 BO, síla 10, mrštnost 12, vůle 8, zbroj 1
* Útoky: lepivý jazyk k8
* Chce zbaštit něco masitého.
Kyklopská kajmanka
Obří nerudná želva. Její jedno oko svítí ve tmě. (Měřítko tlupy)
* 10 BO, síla 14, mrštnost 6, vůle 10, zbroj 2
* Útoky: kousnutí k8
* Chce uprchnout z tunelu a vrátit se do jezírka.
Dvoulebkoun, šéf laboratoře
Dvě hlavy, co se neustále dohadují.
* 15 BO, síla 12, mrštnost 10, vůle 14
* Útoky: kousnutí oběma hlavami 2k6 nebo modrá zkumavka (dává stav Rozleptání) nebo zelená zkumavka (dává stav Zklidnění)
* Levá hlava chce poznání, pravá chce moc.
Laboratorní kultista
Neosrstěná krysa pokrytá podivnými světélkujícími výrůstky.
* 4 BO, síla 8, mrštnost 12, vůle 12
* Útoky: skleněná kudla k6
* Chce sloužit Dvoulebkounovi.
________________
Lokace (Strana 3 a 4)
1. Vchod
Řasy na vlhkých stěnách. Sladké chemické zápachy. Nad vodou se míhají vážky, které zelenkavě svítí. Podlaha je pokrytá kluzkými řasami.
* Vypití vody (ať už záměrně, nebo omylem): Myš dostává stav Rozleptání.
2. Nástěnná malba
Na stěnách cosi svítí. Neumětelská nástěnná malba s dvouhlavým hlodavcem, který drží kalich. Lehce svítí.
* Na zemi leží váček s několika kousky svítivé křídy.
3. Krysí hnusosliz
Na podlaze loužičky hnilobně páchnoucí žluté tekutiny.
* Zaražený do loužičky: Poklad. Vytažení vyžaduje záchranu na sílu.
* Ze stropu kape rosol na velkou hroudu. Když se myši přiblíží, z hroudy se vynoří tvář neosrstěné krysy.
* Další nevydařený experiment (Krysí hnusosliz). Hrouda se pokusí vstřebat myši do sebe. Nevejde se do dveří. V hroudě je další poklad.
4. Zářící perla
Na dně hluboké nádržky plné splašků září modré světlo. Připomíná perlu, ale ve skutečnosti je to svítící oko kyklopské kajmanky.
* Při doteku zaútočí!
* V nádržce leží mrtví dobrodruzi. 3k20 d. a dva poklady.
5. Houbová rajčata
Dva květináče s keříky a světélkujícími houbami.
* Na podivných houbových hybridech roste k4 rajčátek. Po snědení zvýší maximum BO o 1.
6. Doupě brouků
Mechem porostlé odpadky. Ozývá se z nich cvakání.
* Doupě 2k6 plivajících svinek. Bojí se světla a jsou extrémně zvědavé. Vyčenichají zásoby a pokusí se je sežrat.
* Přes strouhu leží brýle lidské velikosti, které slouží jako improvizovaný most.
7. Káď
Velká skleněná káď plná fialového slizu.
* Při doteku sliz okamžitě odstraňuje srst.
* Při snědení způsobuje trvalou ztrátu srsti po celém těle.
8. Světélkující květy
Z vody se vynoří dva světélkující květy.
* Na vodě jsou květy znepokojivě nehybné. Ve skutečnosti jde o výrůstky dvou masožravých ropuch, které se snaží přivábit kořist.
9. Hlavní odtok
Všechna voda stéká sem. Bublá a vypařuje se. V bublající vodě odpočívá dvouhlavý prorok Dvoulebkoun.
* 2k4 kultistů. Klečí tu a pobrukují si v kolektivní halucinaci způsobené dlouhým čicháním výparů.
* Vetřelcům nabídnou doušek z kalichu plného chemikálií. Když myši odmítnou, zaútočí na ně a budou je chtít uvěznit na experimenty.
* Ve vodách Dvoulebkounovy lázně jsou dva poklady.
Tabulka: Účinek kalichu (k6)
| k6 | Účinek |
| :--- | :--- |
| 1 | Zvracení rychle následované smrtí |
| 2 | Stav Rozleptání |
| 3 | Telepatické dorozumívání (na k4 dní) |
| 4 | Vidění aury živých věcí (na k4 dní) |
| 5 | Srst svítí neonově zeleně |
| 6 | Opilost |
10. Zkumavková laboratoř
Svítící zkumavky s různobarevnými tekutinami. Střeží je k4 kultistů.
* Zelená: Dává stav Zklidnění.
* Růžová: 40% obilná pálenka. Odstraní všechny stavy Rozleptání.
* Žlutá: Oči svítí. Následujících k6 dní vidí myš ve tmě.
11. Rezavá klec na můry
Klec se zeleno-žlutou kuklou housenky. Střeží ji k4 kultistů.
* Za 1k4 dní se z ní vylíhne zeleno-šedá můra, mladší sestra můří královny (Dělníci dělají, vládci vládnou).
* Dvoulebkoun ji chce využít k bádání. Cílem je nechat přisluhovačům narůst křídla. 50% šance, že to bude fungovat.
12. Obří kniha
Na podlaze leží otevřená obrovská plesnivá kniha. Většina stránek je nečitelná. Na některých jsou ezoterické symboly a nákresy.
* 2k6 nepoškozených stránek (myší akademici zaplatí 50 d. za každou).
* Vytržená stránka přilepená na stěně: Diagram se zkumavkami vylévanými do vany, ve které sedí lidská postava.
________________
Poklady a Stavy (Strana 5)
Tabulka: k6 Poklad
k6
	Poklad
	1
	Třpytivá zeleno-fialová kulička (200 d.)
	2
	Mátová žvýkačka (velice lepivá)
	3
	Šumivka (vydává dráždivý zápach)
	4
	Dávkovač PEZů (500 d., 2 políčka)
	5
	Rapír z rybí kosti (lehký, k6, zesílený proti rybám)
	6
	Lahvička chemikálií (účinky podle lokace 10)
	Stavy
Rozleptání
* Nevýhoda na záchrany na sílu. Můžeš se protahovat štěrbinami.
* Odstranění: získej tři stavy Vyčerpání.
* Způsobeno kontaktem s odpadní vodou, útoky plivajících svinek a různými strašlivými chemikáliemi, na které je možné narazit porůznu ve stokách.
Zklidnění
* Nevýhoda při záchraně na vůli. Před každou agresivní akcí musíš uspět v záchraně na vůli.
* Odstranění: po dlouhém odpočinku.
* Způsobeno chemikáliemi, na které je možné narazit porůznu ve stokách. Jde o stejný stav, jaký způsobuje Zlatosrstovo očistné vědro v Kapli věčného klidu. Souvisí to nějak?
________________
Tiráž:
Text a ilustrace: Nate Treme | Návrh: Isaac Williams
Redakce: Andre Novoa a Isaac Williams
Překlad: Jiří "Markus" Petrů | Redakce překladu: Markéta Forró
Copyright 2023 Mytago