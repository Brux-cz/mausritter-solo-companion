Zde je kompletní přepis textu ze souboru O čarodějovi na jeho brnění.pdf. Text jsem uspořádal podle jednotlivých sekcí a stránek tak, jak jdou za sebou, včetně tabulek a statistik postav.
________________
O čarodějovi a jeho brnění
Mausritter | Amanda Lee Franck
________________
Tabulka: Setkání (k6)
Hod
	Setkání
	1
	k4 věrných učedníků. Hledají nespolehlivého učedníka.
	2
	k4 nespolehlivých učedníků. Lelkují.
	3
	Němý netopýr. Nese sladké pečivo.
	4
	Jeden šváb válečník. Na hlídce.
	5
	Mladá myš z osady. Nechala se vyhecovat, aby čarodějovi nakoukla do dílny.
	6
	k6 učedníků. Táhnou obsidiánový střep.
	________________
Postavy (NPC)
Alkoun, čaroděj z brnění
Nadaný a bezohledný. Jednoduchá kouzla ho nudí. Vybádal, jak dušemi živých myší dodávat větší moc kouzelným destičkám. Snaží se vyrobit kouzlo schopné oživit zbroj, kterou obývá, ale k dosažení tohoto cíle bude možná potřebovat duše všech svých učedníků.
* Statistiky: 10 BO (Bodů ochrany), Síla 12, Mrštnost 10, Vůle 15
* Útoky: dláto (k6)
* Kouzla: Ohnivá koule, Čarovný spánek, Tma, Oživlá zbroj
* Cíl: Chce se stát nejslavnějším čarodějem myšstva.
Němý netopýr
Čaroděj slíbil, že mu vrátí hlas výměnou za deset let služby. Stýská se mu po domově, je zasmušilý a úzkostlivý.
* Statistiky: 12 BO, Síla 12, Mrštnost 15, Vůle 8, Zbroj 1
* Útoky: kousnutí (k8), drápy (k6)
* Poznámka: Nevidí ve tmě.
* Cíl: Chce opět moct lovit a vrátit se do svojí kolonie.
Šváb válečník
Střeží čaroděje výměnou za sladké pečivo a jed.
* Statistiky: 3 BO, Síla 12, Mrštnost 8, Vůle 10, Zbroj 1
* Útoky: otrávená halapartna (k8)
* Kritické zranění: dá stav Znecitlivění.
* Cíl: Chce předvést svoji zdatnost v boji.
Čtyři věrní učedníci
Čaroděj jim každým dnem určitě prozradí svá tajemství.
* Statistiky: 3 BO, Síla 9, Mrštnost 9, Vůle 11
* Útoky: obsidiánový střep (k6)
* Cíl: Chtějí získat čarodějovu přízeň.
Čtyři nespolehliví učedníci
Pokaždé dostávají ty nejhorší práce a plní je špatně.
* Statistiky: 3 BO, Síla 8, Mrštnost 9, Vůle 5
* Útoky: kuchyňské nože (k6)
* Cíl: Chtějí se konečně zmocnit nějakých těch kouzel.
________________
Lokace
1. Pravá noha
Vchod. Shora se ozývá soustavné cinkání.
* 2 švábí válečníci na stráži.
* Dlouhé točité schodiště stoupá do kyrysu.
2. Kyrys
Lana, cinkání kladiv a vyvýšené plošiny. Na provázku zavěšený obří obsidiánový hrot kopí. k4 věrných učedníků z hrotu opatrně štípá střepy.
* Pytel obsidiánových střepů.
* Vachrlaté schodiště: nahoru do přilby.
* Masivní zamčené dveře: do pravé ruky.
* Tmavý výklenek: dolů do levé nohy.
3. Pravá ruka
Skladiště. Chaotická změť žebříků a polic.
* Jedna sklenice obsahuje hlas němého netopýra.
* V jiné sklenici je jed na švábí halapartny.
* Těžká dřevěná truhla (500 d., 2 políčka).
* V rukavici se zasekl zlatý prsten (300 d.).
* Velká deska s rytinami. Vedle lísteček: „Objednávka pro Osla Potočníka“ (Píseň Žaborákula).
4. Přilba
Čarodějova dílna. Čaroděj tesá runy do obsidiánové destičky. Poházené přísady a změť svitků v regálech. Prázdné obsidiánové destičky na kouzla, rytecké náčiní.
* Tělo jedné myši spící čarovným spánkem.
* Dveře v zadní části přilby: vedou za zbroj.
5. Za zbrojí
Chladno a tma. Tlustá pokrývka prachu. Nahoře je zbroj uvolněnou svorkou připevněná ke zdi. Někdo nahradil jeden chybějící šroub kouzelným mečem. Po jeho vytažení hrozí, že se brnění zhroutí.
* Drolivý otvor ve zdi pod svorkou: V něm spousta puklých destiček s kouzly. Čtyři jsou ještě v celku, zbývá vždy jedno použití (kouzla urči náhodně).
6. Netopýří bidýlko
Netopýr spává zavěšený na čepeli halapartny. Němý netopýr tu vyčkává na čarodějovy příkazy.
7. Levá ruka
Páchne po nepraných ponožkách. Žebříky mezi řadami paland.
* Po žebřících nahoru: Kuchyně. Znuděný nespolehlivý učedník tu žvýká kávová zrna. k6 pytlíků cukru. Podřimuje tu nespolehlivý učedník.
* Za palandou: Tajný východ v palci.
8. Levá noha
Podezřelé ticho, až na tlumené chrápání.
* Za těžkými zamčenými dveřmi: Těla 12 myší spících čarovným spánkem. Jejich duše teď dodávají moc čarodějovým kouzlům. Vzbudí se nezraněné až po odstranění stavu Čarovný spánek.
9. Muzejní osada Bálzinec
Skromné příbytky ve zdech.
* Několik opuštěných děr zbavených veškerého vybavení. Zdejší myši odešly hledat štěstí jinde.
* Plamenka Hlohová, osamělá provozovatelka noclehárny pro cestovatele, kteří přišli požádat čaroděje o pomoc.
________________
Poklad a Vybavení
Tabulka: Poklad (k6)
Hod
	Poklad
	1
	Zdobená truhla (obsahuje 500 d., zabírá 2 políčka)
	2
	2k6 prázdných destiček na kouzla (čarodějové dají 50 d. za každou)
	3
	Sada ryteckého náčiní (čarodějové za něj dají 200 d.)
	4
	Pytlík cukru (zásoby, ale bolí z něj hlava)
	5
	Kávová zrna (odstraní stav Vyčerpání)
	6
	Sklenice jedu (dává stav Znecitlivění)
	Tabulka: Kouzla (k4)
Hod
	Kouzlo
	Účinek
	Dobití
	1
	Oživlá zbroj
	Jedna zbroj se bude po dobu [POČET] směn pohybovat, jak jí přikážeš.
	Uvězni v kouzle duši jiné spící myši.
	2
	Mrak neviditelnosti
	[SOUČET] tvorů je na [POČET] směn neviditelnými. Pohyb zkrátí trvání o 1 směnu.
	Ukolébavka zazpívaná babičkou.
	3
	Čarovný spánek
	[POČTU] tvorů dá stav Čarovný spánek.
	Přesvědč kouzlo, že je skvělým učedníkem a jednou z něj bude mocný čaroděj.
	4
	Ohnivá koule
	Dostřel až 60 cm. Všichni v okruhu 15 cm utrpí [POČET] + [SOUČET] zranění.
	Po tři dny a tři noci peč kouzlo v plamenech divokého ohně.
	Stavy
* Znecitlivění: Nemotornost. Uspěj v záchraně na Sílu, jinak děláš akce 1/2 rychlostí.
   * Odstranění: po dlouhém odpočinku.
   * Původ: Způsobeno otrávenými halapartnami švábů válečníků.
* Čarovný spánek: Mocná hibernace, ze které se skoro nedá probudit.
   * Odstranění: zlom destičku, která kouzlo seslala.
   * Původ: Způsobeno kouzlem Čarovný spánek.
________________
Příběhové pozadí (Lore)
Vždy pozdě večer září na konci tmavé chodby dvě obří zelené oči. Myši žijící v muzeu vyprávějí svým dětem říkanku:
„V přilbě žije čaroděj, pozor na něj, myško, dej,
jak se oči rozsvítí, do pelíšku utíkej.“
Čaroděj bydlí ve starodávném brnění. Pomáhá mu osm učňů a jako stráže mu slouží němý netopýr a švábi válečníci.
Jeho kouzla jsou mocná a nevyzpytatelná. Nejednou se stalo, že se mu kouzlo vymklo z pacek a podpálilo štos knih nebo rozbilo skleněné vitríny.
Přestože je čaroděj krutý a tajnůstkářský, chodí k němu myši z daleka, aby si od něj koupily kouzla nebo mu zaplatily za učení. Poslední dobou se z jeho dílny v přilbě dlouho do noci line světlo. Je zelené, rubínové a zlaté a muzejní myši se začínají bát.
________________
Tabulka: Háčky na dobrodružství (k6)
Hod
	Háček
	1
	Čaroděj se nechal slyšet, že shání nové učedníky.
	2
	Muzejní myši si koupily kouzlo Mrak neviditelnosti, aby mohly bezpečně sbírat potravu. Nabíjely ho tak, že mu stará myš každý večer zpívala ukolébavku. Nedávno ale zemřela a nikdo písničku neumí zazpívat správně.
	3
	„Slyšela jsem, že napůl využitá kouzla vyhazuje čaroděj do díry za zbrojí. Když se tam prohrabete, možná najdete nějaká, ve kterých ještě zbývá trocha magie.“
	4
	Když z čarodějovy přilby sálalo takhle pronikavé světlo naposledy, celé muzeum se naplnilo kouřem a deštěm a zdejší osadu to málem utopilo.
	5
	„Jeden myšák dostal znepokojivý dopis od svojí snoubenky, která odešla studovat magii. Zrušila naše zásnuby! Ale podepsala se s chybou a přeje mi hodně štěstí při hledání potravy, i když moc dobře ví, že jsem umělec! Koukněte, namaloval jsem její portrét, poznáte přece, že taková není.“
	6
	Straky se chtějí zmocnit krásného zlatého prstenu, který čaroděj ukrývá někde ve věži.
	________________
Tiráž:
Text a ilustrace: Amanda Lee Franck | Návrh: Isaac Williams
Redakce: Andre Novoa a Isaac Williams
Překlad: Jiří „Markus“ Petrů | Redakce překladu: Markéta Forró
© Copyright 2023 Mytago