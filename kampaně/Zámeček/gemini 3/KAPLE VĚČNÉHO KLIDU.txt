KAPLE VĚČNÉHO KLIDU

Mausritter Autor: Diogo Nogueira
ÚVODNÍ TEXT

Příslib prozření, moudrosti a věčného klidu láká k troskám staré kaple myši ze širokého okolí. Usídlila se tu menší sekta nábožných myší, které se řídí záhadnou filozofií.

Sektáři vedení reverendem Zlatosrstem cestují po okolí, obracejí myši na víru a posílají je ke svojí svaté kapli. Slibují, že kdo se k nim přidá, ten konečně spatří Pravdu a bude připraven na věčný klid. Pochopitelně že noví věřící se musejí zříct veškerého svého pozemského jmění a darovat ho Kapli věčného klidu, která ho prý využije výhradně k dalšímu prosazování víry.

Pravda je ovšem mnohem temnější. Zlatosrst je komplic kočičí čarodějnice Sabriny, která ho obdarovala kouzelným amuletem, s jehož pomocí ovlivňuje ostatní. Výměnou za to jí Zlatosrst poskytuje sem tam nějakou tu myš na čarodějné rituály. Dnes je Zlatosrst v okolních myších osadách známou, uznávanou a občas i obávanou osobností. Málokdo ovšem ví o jeho tajném spolčení.
HÁČKY NA DOBRODRUŽSTVÍ (k6)

    Ztratila se Heloisa, dcera myších rolníků. Její bratr Milaster se ji vypravil hledat, ale teď se rodiče strachují o oba.

    Říká se, že Zlatosrst vlastní spoustu starodávných knih se zakázanými vědomostmi.

    Významný myší měšťan Festus naříká, že jeho syn se dal na víru. Je znepokojen, a pokud někdo syna přesvědčí k návratu, Festus se mu odvděčí.

    Bývalý mnich mluví o bohatství ukrytém v Kapli věčného klidu.

    Věřící pěstují na zahradě u kaple vzácnou léčivou bylinu, ale Zlatosrst ji odmítá prodat bezvěrcům.

    Zlatosrst dluží myšímu čaroději Alkounovi spoustu dobků za kouzelné přísady, ale odmítá mu je splatit. Donuťte ho k tomu.

SETKÁNÍ (k6)

    2k6 konvertitů. Poblouzněně lelkují a pokojně opakují Zlatosrstovy chvalozpěvy.

    1k6+3 strážných. Jsou najatí, aby zvědavce nepouštěli do kaple.

    1k6+3 strážných. Odnášejí bezvědomou myš do křoví venku za kaplí.

    Milaster Buřič. Hledá svoji sestru.

    1k6+2 mnichů v transu. Mají příkaz hledat vetřelce.

    Reverend Zlatosrst. Dělá prohlídku pro 2k6 nově příchozích konvertitů.

POPIS MÍSTNOSTÍ A LOKACÍ

1. Zeleninová zahrádka

    Úzké brázdy okopané hlíny. Zarostlé plevelem.

    Na slunci se suší nakrájené hlízy.

    2k6 konvertitů pokojně obdělává zahrádku.

    Na oploceném záhonku: opečovávaný keřík šanty.

2. Přední vchod

    Těžké dveře zduřelé působením času a vody.

    k6 mnichů vítá poutníky a chválí Zlatosrsta.

    K otevření nebo zavření dveří je zapotřebí několika myší.

3. Modlitební lavice

    Pod dřevěnými lavicemi jsou rozeseté desítky stanů.

    První řada: Táboří tu 2k10 poutníků. Čekají, až budou moct předat dary a vykoupat se v očistném vědru.

    Druhá řada: Žije tu kolem 20 konvertitů, někteří i s rodinami. Vzdali se většiny svého majetku.

    k6 strážných hledá cennosti ke „zkonfiskování“.

    V dutině pod nohou lavice je ukrytý poklad.

4. Oltář obrácení

    Zlatý kalich na omšelé dřevěné desce.

    Nahoru se leze po vachrlatém dřevěném žebříku.

    k6 poutníků. Nesou obětiny a postupují směrem k očistnému vědru.

    k6 strážných. Chtějí ztopit nějakou kořist.

    Všelijaké cennosti v hodnotě 3k6×10 d.

5. Očistné vědro

    Protékající dřevěné vědro. Tmavá, zatuchlá voda.

    V kalné vodě se koupe k6 podezřele poklidných konvertitů a mnichů.

    Každá směna ve vědru dává stav Zklidnění.

    Když myš nabere tři stavy Zklidnění, stává se konvertitou. Všechny své nesené předměty daruje kapli.

6. Socha

    Nesmírně vysoká, porostlá mechem a lišejníkem. Poklidná atmosféra.

    Medituje tu k6+1 mnichů.

    K vylezení na sochu je potřeba vhodné vybavení nebo záchrana na sílu. Při neúspěchu stav Vyčerpání.

    Aura pasivity: Před každou agresivní akcí musejí myši uspět v záchraně na sílu.

7. Ruce Boží

    V kamenných rukou lze nalézt poklid a intriky.

    Reverend Zlatosrst a k6 mnichů tu meditují nebo pořádají schůzky s důležitými konvertity.

    Bohatý myší kupec nabízí své jmění (smaragd za 500 d), aby konečně nalezl klid.

    Mezi prsty jsou ukryté destičky s dvěma kouzly.

8. Střešní doupě

    Zatuchlé trámoví. V přítmí poletuje prach.

    Zlatosrstova skrýš darů od konvertitů. Dobky, šperky a umělecká díla celkem za 2k6×100 d.

    Dva náhodné poklady.

    Poznámky o konstrukci nového kouzla na zotročení kočky. Dopis od Alkouna (O čarodějovi a jeho brnění) vyjmenovává potřebné přísady, včetně šanty napuštěné myší krví.

9. Zadní vchod

    Zřícené kameny, zablácená podlaha.

    V blátě otisky kočičích pacek. Vedou ke keříkovým růžím.

    Milaster tu pátrá po dvou ztracených myších.

10. Keříkové růže

    Husté a spletité. Pach strachu.

    V noci sem Zlatosrst vodí konvertity, aby si je odnesla kočičí čarodějka Sabrina.

    Mosazný zvoneček. 2k6 směn po zazvonění přiběhne Sabrina.

    Krvavá cestička. Útržky myšího oblečení chycené v trní. Na konci cestičky chlemtá z kaluže krve k6 pokřivených růží.

    V hnijícím listí je ukrytý poklad.

STATISTIKY POSTAV

Konvertita

    2 BO, síla 8, mrštnost 10, vůle 8

    Útoky: žádné

    Vždy pod vlivem stavu Zklidnění.

    Chce najít smysl ve vyprázdněném životě.

Strážný

    4 BO, síla 12, mrštnost 10, vůle 8

    Útoky: kopí k8 nebo oštěp k6

    Chce dostat zaplaceno nebo sehnat lepší nabídku.

Mnich

    3 BO, síla 10, mrštnost 11, vůle 12

    Útoky: hůl k6

    Kouzla: Zahojení nebo Síla

    Chce s pomocí Zlatosrsta najít smysl života a klid.

Milaster Buřič

    4 BO, síla 12, mrštnost 8, vůle 11

    Útoky: meč k8, krátký luk k6

    Chce najít svou sestru Heloisu a zjistit pravdu o kapli.

Pokřivená růže

    6 BO, síla 12, mrštnost 12, vůle 12

    Útoky: větve k6 nebo rozprsknutí pylu k4 (obchází BO, zraňuje vůli)

    Chce se zbavit svého prokletí (ale mezitím se spokojí s pitím krve).

Reverend Zlatosrst

    10 BO, síla 11, mrštnost 12, vůle 14

    Útoky: zdobená hůl k8

    Kouzla: Sladká slůvka, Oslepující dotyk, Stínové šlahouny

    Kouzla umí sesílat, jen když má nasazený Sabrinin amulet. S amuletem taky dokáže na jakoukoli myš uvrhnout stav Zklidnění.

    Chce získat moc a vliv, a to libovolnými prostředky.

POKLADY (k6)

    Náhodné kouzlo.

    Léčivé byliny (uzdraví stav Choroba, ale myš je pak velmi ospalá, 150 d.)

    Malý zlatý svatý symbol (drží duchy od těla, 450 d.)

    Hostie (po krátkém odpočinku uzdraví všechny BO, 200 d.)

    Zlatý perořízek (těžký, k10, 800 d.)

    Plášť osvícení (při nošení výhoda na záchrany na vůli, ale myš se chová jako náfuka).

KOUZLA (k4)

1. Oslepující dotyk

    Účinek: Koho se dotkneš, ten dostane stav Slepota. Odezní po [POČET] směnách.

    Dobití: Drž kouzlo na nebezpečném místě celý jeden den se zavřenýma očima.

2. Stínové šlahouny

    Účinek: Šlahouny znehybní [POČET] bytostí. Vysvobození záchranou na sílu.

    Dobití: Ovaž kouzlo provazem a na tři dny ho nech v naprosté tmě.

3. Síla

    Účinek: Výhoda při zách. na sílu, po dobu [POČET] směn způsobuješ o [POČET] zranění víc.

    Dobití: Ponoř do potu tvora, který právě usilovně cvičil.

4. Sladká slůvka

    Účinek: [POČET] osob tě po dobu [SOUČET] směn považuje za důvěryhodného přítele.

    Dobití: Pomaž kouzlo medem. Každé ráno po tři dny med vyměň za čerstvý.

STAVY

Oslepení

    Nevidíš.

    Všechny útoky máš zeslabené.

    Odstranění: ošetřit vílími slzami.

    Způsobeno kouzlem Oslepující dotyk.

Zklidnění

    Nevýhoda při zách. na vůli.

    Před každou agresivní akcí musíš uspět v zách. na vůli.

    Odstranění: po dlouhém odpočinku.

    Způsobeno koupelí v očistném vědru nebo vypitím nápoje z vědra.

Tiráž: Text a ilustrace: Diogo Nogueira | Návrh: Isaac Williams Redakce: Andre Novoa a Isaac Williams | Překlad: Jiří „Markus“ Petrů Redakce překladu: Markéta Forró Copyright 2023 Mytago
