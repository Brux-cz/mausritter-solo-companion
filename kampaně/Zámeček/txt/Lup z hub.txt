LUP Z HUB
Mausritter
Autor: Bodie H.

================================================================================
ÚVOD
================================================================================

Při nehodě natolik ostudné, že o podrobnostech je lépe pomlčet, vypadla královská koruna z hradního okna do kaluže břečky. Než se královna ze svého studu vzpamatovala natolik, aby pro ni poslala skupinku stráží, stihli se tu mihnout kutálníci. Tihle potulní brouci uváleli z břečky velkou kuličku, která se snadněji přepravuje, a nezamyšleně v ní odkouleli i královninu korunu.

Domov kutálníků je vyhloubený v kolosální houbě. Jde o změť chodbiček i rozlehlých místností, z nichž každá plní jinou roli ve zpracovávání drahocenné suroviny, kuliček břečky. Skupina odvážných myší se teď musí vypravit do nitra houby a korunu zachránit!

================================================================================
SETKÁNÍ
================================================================================

k6  Setkání
1   k6 tunelářů. Hledají vetřelce.
2   k6 tunelářů. Doprovázejí kuličkáře s vajíčky.
3   k4 pavoučích zabijáků. Belhají se pryč z boje.
4   Mnich pokrytý břečkou. Hledá ztracenou hůl.
5   k4 žabích zlodějů. Nesou pytle plné lupu.
6   Žížalák Reginald. Ohromný a hladový.

Kutálníci při svých obchůzkách za břečkou zaslechnou leccos, a tak jakžtakž rozumí jednoduché myštině.

================================================================================
BESTIE
================================================================================

Kuličkář
Dělají všechno, co nechce dělat nikdo jiný.

2 BO, síla 5, mrštnost 7, vůle 8
Útoky: drápy k6

Chce navěky věků kutálet kuličky.

---

Tunelář
Přehnaně sebejistí a agresivní vojáci.

8 BO, síla 14, mrštnost 7, vůle 8, zbroj 1
Útoky: rýč k8
Kritické zranění: odnese myš v klepetech

Chce bránit pevnost.

---

Reginald, obří žížalák
Je větší, než si je vědom.

12 BO, síla 12, mrštnost 9, vůle 12, zbroj 1
Útoky: kousnutí k8, omračující výskot
(Všichni v doslechu házejí záchranu na vůli. Při neúspěchu ztrácejí další akci a dostanou stav Vystrašení.)

Chce zbaštit něco dobrého.

---

Pavoučí zabiják
6 BO, síla 8, mrštnost 15, vůle 10
Útoky: jedovatý kousanec k8 (zraňuje mrštnost místo síly)

Chce najít ztracenou součástku hodin.

================================================================================
LOKACE
================================================================================

1. Vchod
Dlouhá síň. Ke stropu se tyčí vysoké sloupy.

- Pobíhající a panikařící kuličkáři.
- Stráže: Čtyři tuneláři pokřikují navzájem si odporující rozkazy. Kdo jejich řeči rozumí, rozezná pokyny jako "obří pavouci", "invaze" nebo "do jídelny!"

---

2. Parní komora
Silně zahalená párou. Nepříjemné vedro.

- Oheň živený kuličkami břečky tu nahřívá kameny ve velké míse. Jeden kuličkář stříbrnou naběračkou (200 d.) polévá kameny vodou.
- Různí kutálníci relaxují v husté páře, klábosí a společně si popěvují.

---

3. Jídelna
Pohroma. Po stolech cupitají pavoučí vetřelci.

- k6 pavoučích zabijáků. Derou se kolem kuličkářů a ničí jim kuličky břečky - něco v nich hledají.
- Kuličkáři tiše cvrkají a pískají, rozpačitě se při jídle snaží nevšímat si okolních pavouků.
- Za 1k4 kol dorazí k8 tunelářů vyzbrojených rýči a pokusí se pavouky vyhnat.

---

4. Královská komnata
Zdobně hloubená. Na jílové plošině stojí zdobený trůn.

- Královna: Na trůně sedí neskutečně znuděná broučice mnohem větší než všichni ostatní. Kuličkář asistent ji krmí sousty, která odlamuje z kuliček břečky.
- Baliči vajíček: Tři kuličkáři vybírají vajíčka z koše za královnou. Z velké mísy berou břečku a plácají z ní kolem vajec ochranné skořápky.
- Sběrači: Co chvíli se tu ukážou dva kuličkáři, kteří nosí nově zabalená vajíčka do líhně.

---

5. Sklad
Římsy a plošiny. Dutiny obsahují kuličky břečky.

- U vchodu stojí na stráži jeden tunelář. k8 dalších hlídkuje uvnitř na římsách.
- Po stropě se plíží k6 pavoučích zabijáků připravených skočit na stráže. Hledají součástku hodin.
- Kuličky břečky: Za každou směnu hledání šance 2 z 6 na poklad.

---

6. Líheň
Komorou se rozléhá pískot a slabé cvrkání.

- Ve stěnách jsou napůl zanořené kuličky břečky. Každá obsahuje larvu kutálníka.
- Dvě kuličkářky chůvy zrovna spí opřené zády k sobě.
- Jedna z kuliček pukla, v drti se válí kukla kutálníka. Když jí myši pomůžou, chůvy se jim odvděčí pokladem.
- Obalená myš: Z jedné kuličky čouhá čenich ztracené myší dívky Perničky Brusinkové.

---

7. Sklad nářadí
Pečlivě vyrovnané stojany s nářadím. Všechno na svém místě.

- Nářadí: 2 rýče (střední, k6/k8), chitinový plát (těžká zbroj), elektrická lampa.
- Hlídají tu dva nervózní tuneláři.
- Tajná klubovna: 2k4 tunelářů probírá plány na svržení královny a převzetí moci. Pokusí se myši přesvědčit, aby jim pomohly výměnou za poklad.

---

8. Zpracovací linka
Organizovaná práce. Kuličkáři pracují jako hodinky.

- Sedí tu 12 kuličkářů. Rozebírají velké kuličky a dělají z nich menší. Dávají pozor, aby nic neztratili.
- Každou směnu dorazí kutálníci s novou ohromnou koulí břečky. Pokusí se do ní myši nabalit.
- Odpadní skluz: Vede na skládku. Vyhazuje se jím všechno, co není břečka (včetně myší!).

---

9. Skládka
Tma. Vlhko a štiplavý pach. Tiché dunění z hlubin.

- Podlahu tvoří rozmanitý odpad. Dřevo, sklo, kosti, úlomky plastu. Po směně hledání najdou myši poklad, ale rozzlobí Reginalda.
- Padající odpadky: Každá myš má šanci 3 z 6 za kolo (během boje) nebo za směnu (při hledání), že ji zasáhnou padající odpadky za k6 zranění.
- Bydlí tu žížalák Reginald. Živí se odpadky. Pokud myši ještě nenašly královskou korunu, je tady. Reginald ji vymění za něco dobrého a velkého k snědku.

================================================================================
POKLAD
================================================================================

k6  Poklad
1   Obřadní dýka (lehká, k6, Kosťáci za ni zaplatí 300 d.)
2   Vyřezávaná hůl (lehká, k6, reverend Zlatosrst zaplatí 500 d.)
3   Očarovaná chitinová zbroj (těžká, 1 obr., šance 3 z 6 na odražení magického zranění)
4   Červí píšťalka (bez ohledu na místo přivolá Reginalda)
5   Součástka z hodin, kterou hledají pavouci (600 d., 2 políčka)
6   Královská koruna vykládaná zlatem a stříbrem (1 000 d.)

================================================================================
ORIENTACE V CHODBIČKÁCH KUTÁLNÍKŮ
================================================================================

Kdykoli hráčské myši vyrazí chodbičkami do nové místnosti, prohledají kuličku břečky nebo kuličku začnou nést, hod k6.

Když padne 1-2, dostávají stav Nános břečky.

Nános břečky
Po získání zaznač použití u všech předmětů na těle a v packách.
Odstranění: příjemná teplá koupel

================================================================================
HÁČKY NA DOBRODRUŽSTVÍ
================================================================================

k6  Háček
1   Myší dívka Pernička Brusinková byla naposledy spatřena, jak si hraje poblíž houbové pevnosti.
2   Jisté zemědělské družstvo chce s kutálníky zahájit obchodní jednání, ale jeho zástupcům se nedaří doručit vzkaz až ke královně.
3   Houbovou pevností se šíří zvěsti o vojenském puči. Královna kutálníků potřebuje pučisty odhalit a žádá o pomoc zvenčí.
4   Královna Zipora ztratila důležitou součástku z hodin. Za její návrat nabízí odměnu 500 d.
5   Překupníkům na černém trhu bylo zabaveno šest vajec kutálníků. Jelikož vztahy s kutálníky jsou i bez toho dost napjaté, je zapotřebí vrátit vejce do houbové pevnosti, aniž by si krádeže kdokoli všiml.
6   Kutálničtí sběrači omylem odnesli korunu patřící královně Madrize z Trní.

================================================================================
KREDITY
================================================================================

Text a ilustrace: Bodie H.
Návrh: Isaac Williams
Redakce: Andre Novoa a Isaac Williams
Překlad: Jiří "Markus" Petrů
Redakce překladu: Markéta Forró
© Copyright 2023 Mytago
