VĚŽ PLNÁ SAZÍ
Mausritter
Lazy Litch

================================================================================

ČASOVÁ OSA UDÁLOSTÍ

Tohle dobrodružství nemá tabulku setkání.
Místo toho každou směnu nastane další událost z téhle časové osy.

[ ] Komínem projede poryv větru. V popelu se rozežhnou uhlíky. Překročení/prohledání vyžaduje záchranu na mrštnost, jinak myš dostává stav Popálení.

[ ] Zvuky trumpet a veselí. Sazové království jmenuje nového krále.

[ ] Hlasité prasknutí dveřmi. Do místnosti právě vešel člověk. Část sazových schodišť se zřítí, ze stěn odpadávají sutiny.

[ ] Někdo chystá dřevo do krbu. Zničí tím sazová schodiště.

[ ] Oheň se rozhořívá. Komín se plní dýmem, začíná se zahřívat.

[ ] Sílící oheň probudí rodinu brouků čiperníků. Všechny myši pod úrovní bašty dostávají v každé směně jeden stav Popálení.

[ ] Oheň hoří a plameny šlehají vysoko do komína. Balón pod doupětem brouků čiperníků se zaplní teplým vzduchem a pomalu stoupá.

[ ] Oheň šlehá výš a výš a spalující vítr zabije všechny myši pod úrovní Sazehradu.

================================================================================

POSTAVY

Sazový voják
Horliví služebníci Sazového království

4 BO, síla 12, mrštnost 10, vůle 11
Útoky: doutnající kopí k8
Kritické zranění: dá stav Popálení

Chce korunovat nového krále.

---

Sazový duch
Nenávistné oharky, které tak docela nevyhasly.

3 BO, síla 6, mrštnost 10, vůle 14
Útoky: spalující dotek k6
Kritické zranění: dá stav Popálení
Zranitelný jen stříbrem nebo kouzelnými zbraněmi.

Chce napáchat paseku.

---

Brouk čiperník

2 BO, síla 12, mrštnost 16, vůle 10
Útoky: kousnutí k6 nebo
       udice k6 (záchrana na mrš., nebo tě přitáhne)
Kritické zranění: přitáhne myš udicí (bez záchrany)

Chce zbaštit něco dobrého.

---

Atticus, prastarý pavouk

10 BO, síla 12, mrštnost 16, vůle 14
Útoky: kousnutí k8
Kritické zranění: zamotá do pavučiny, dá stav Poranění

Chce žrát a doplnit tekutiny.

---

Julus, nafoukaná stonožka

14 BO, síla 18, mrštnost 15, vůle 12, zbroj 1
Útoky: kousnutí k8

Chce najít bezpečnou cestu komínem.

================================================================================

LOKACE - KOMÍN

VRCHOLEK KOMÍNA
Studený vítr. Impozantní výhled.

• Cesta ven: Buď po hřebících, nebo po komuli, která tu vyklíčila. Myši musejí uspět v záchraně na mrštnost, jinak spadnou do pavučiny.

---

PAVUČINA
Dlouhá začazená vlákna chrastí v průvanu.

• V rohu číhá prastarý pavouk Atticus. Už měsíce nic nežral. Seschlý a scvrklý.

---

DOUPĚ BROUKŮ ČIPERNÍKŮ
Cihly provrtané dírami jako ementál.

• Rodina 2k6 brouků čiperníků. Hladoví uprchlíci z dolu mufí královny (Dělníci dělají, vládci vládnou). Zrovna spí. Po probuzení se pokusí chytit myši na udice s velkými háčky.
• Na hřebíku visí oškubaný balón.
• V doupěti: dva poklady.

---

HORNÍ DOLY
Černočerný tunel. Zubatá skála.

• Tunely vedou z jednoho vchodu do druhého.
• Nepoužívané a zavalené hromadou sutin. Odhrabání trvá dvě směny.

---

BAŠTA SAZOVÉHO KRÁLOVSTVÍ
Hlasité žvanění a pokřikování v hublavém jazyce.

• Uvnitř bašty: Tísní se tu příliš mnoho sazových človíčků.
• Mezi nimi nabručený Budoucí sazový král.
• Sazoví človíčkové uprchli ze Sazehradu kvůli duchům a teď se nemůžou dočkat, až korunují nového krále, který hrad dokáže znovu dobýt.

---

SAZEHRAD
Černý a ztichlý. Zevnitř sálá zelená záře.
Podrobnosti uvádí část Uvnitř Sazehradu.

---

ŘETĚZOVÝ MOST
Zašlý kov se ve tmě matně leskne.

• Na stráži tu stojí k6 sazových vojáků. Nechají myši projít, pokud mají královskou korunu nebo slíbí, že přemůžou duchy v Sazehradu.

================================================================================

LOKACE - KRB

STRAŠIDELNÝ SAZOVÝ DŮL
Kvílení mrazivého větru a ozvěny sotva znatelných hlasů.

• Tunely vedou z jednoho vchodu do druhého.
• k6 sazových duchů. Chvějí se zimou.
• Hřebíky mezi cihlami: Stoupají do Sazehradu. Myši musejí uspět v záchraně na mrštnost, jinak spadnou do hromádky popela a dostanou stav Popálení.

---

POPEL A SAZOVÉ SCHODY
Z šedých dun stoupají schody vytesané do sazí.

• Při výstupu po schodech záchrana na mrštnost, jinak pád do horkého popela (dává stav Popálení).
• Ukryto v popelu: Poklad, hřebíky, velký stříbrný klíček (otevírá klec).

---

HROMÁDKA DŘÍVÍ
Šustění a cvrkání.

• Pelech stonožky jménem Julus. Je pyšný, nepochopený a zaútočí na každého, kdo ho urazí.
• V dříví: Koruna Sazového krále. Julus vrátí korunu sazovému království, když mu dovolí bezpečně vylézt nahoru komínem.
• Po pohrabáči: Na krbovou římsu a pak ke kleci. Záchrana na mrštnost, jinak myši po vylezení dostanou stav Vyčerpání.

---

KLEC
Obří pozlacený žalář.

• Je v ní zamčený zajatec.
• Odemknutí obřího zámku šperhákem vyžaduje dvě myši.
• Přeřezání mříží vyžaduje vhodné nářadí a posune časovou osu o dvě události.

================================================================================

UVNITŘ SAZEHRADU

KRÁLOVSKÉ KOMNATY
Pod sazemi se ukrývá poklad.

---

VYBRAKOVANÁ KNIHOVNA
Vzduchem poletují černé saze. Těžko se tu dýchá.

---

VATRA Z PORTRÉTŮ
2k6 sazových duchů okolo ohně. Snaží se nasát teplo.

---

KUCHYNĚ
Zapomenutý sazový kuchař. Schovává se pod stolem.

---

VELKÁ SÍŇ
k6 sazových duchů. Odlupují ze stěn portréty králů.

---

POPELAVÁ KRYPTA
Stříbrná socha prastarého krále (1 000 d, 2 políčka).

================================================================================

JAK SE MYŠI DOSTALY DO LOŽNICE

Na začátku dobrodružství hoď k4.
• Přidej +1, pokud jsou myši dobře připravené.
• Přidej +1, pokud mají kamarády, kteří můžou pomoct.

k4  Vstup
1   Než se myši do ložnice dostaly, musely se chvíli schovávat. Posuň časovou osu o jednu událost.
2   Pomalý šplh po okapu. Každá myš dostává stav Vyčerpání.
3   Přehnaně sebevědomý vynálezce katapultoval myši na okenní římsu. Všechny začínají s -1 BO.
4   Myši vynesla straka. Za odměnu chce poklad, bude na něj čekat nahoře na komíně.
5   Myši se spustily po laně nataženém z větví stromů.
6   Myši seskočily padákem, prolétly oknem a hladce přistály.

================================================================================

POKLAD

k6  Poklad
1   Náhodné kouzlo (str. 13 v pravidlech)
2   Stříbrná dýka (lehká, k6, 200 d.)
3   Lahvička peprmintového oleje (odpuzuje hmyz)
4   Zkamenělé ptačí vejce (300 d.)
5   Zlatý háček na ryby (těžký, k10, 300 d.)
6   Nekrokřečkova krabice lebek (vraťte ji a bude vám dlužit protislužbu)

================================================================================

POPÁLENÍ

Výpravy do komína jsou nebezpečné. Stav Popálení se dá získat mnoha způsoby.

Popálení
Při získání dostaneš 1 zranění za každý stav Popálení, včetně tohoto.

Odstranění: studená koupel

================================================================================

ÚVOD DO DOBRODRUŽSTVÍ

Veledůležitá myš byla unesena lidským mládětem a údajně zavřena do klece jako nějaký křeček. Jako křeček!

Hledají se statečné myši, které zajatce vysvobodí. Musejí jednat rychle, protože lidé se balí na dovolenou a nebohého vězně se chystají vzít s sebou.

Myši se musejí vypravit do velké ložnice a uprchnout z ní jediným východem: komínem. Cestu jim bude komplikovat čadící oheň a šlehající plameny.

================================================================================

CO JE ZAJATEC ZAČ?

k4  Zajatec
1   Jedna z hráčských myší nebo blízký přítel / příbuzný (zajata mezi sezeními nebo na jiném dobrodružném místě).
2   Nekrokřeček. Vdova po bohatém obchodníkovi z Cihlína se potřebuje zeptat na něco důležitého o svém zesnulém manželovi. Odpovědět může jen legendární Nekrokřeček. (2 000 d., pokud se otázku podaří položit.)
3   Luďa Dvoukudlák, hledaný zloděj. Krysí pašerák Kuch Dlouhý dráp chce Luďu přivézt a vytlouct z něj dluhy. Luďa se po vysvobození z klece pokusí utéct. (2 500 d. za jeho přivlečení do Kuchova doupěte ve stokách.)
4   Ansel, princ z Křáčí. Jeho sestra, královna Madriga z Trní, nabízí tučnou odměnu za jeho bezpečný návrat. Princ bude tvrdit, že je na dobrodružství a žádnou pomoc nepotřebuje. (3 000 d. za bezpečný návrat do Křáčí.)

================================================================================

KREDITY

Veledůležitá text a ilustrace: Lazy Litch
Návrh: Isaac Williams
Redakce: Andre Novoa a Isaac Williams
Překlad: Jiří „Markus" Petrů
Redakce překladu: Markéta Forró
© Copyright 2023 Mytago
