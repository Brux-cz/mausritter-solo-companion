MED V TRÁMOVÍ
Dobrodružné místo pro Mausritter
napsal Isaac Williams

================================================================================

ÚVOD

Stojí na zahradě za opuštěnou lidskou chýší. Je zčernalá magií a vyzařuje prapodivnou energii. Prokletá slunečnice vábí každého, kdo se přiblíží.

Nejdřív neodolatelný pyl ucítila královna Esurit a její včelí dvůr. Včely si postavily úl z černého, lepkavého nektaru a teď jsou navždy prokleté.

Pak slunečnicová semínka přivábila nerudnou skunčici Šídlu. Ta žárlivě střeží zahrádku před myšmi i včelami. Její jizvy dokazují, že to myslí vážně.

Nakonec přišly myši - bratři z cukrového kultu. Věří, že medem prokletých včel můžou uchlácholit svého boha Sladkomila.

================================================================================

SETKÁNÍ (k6)

1 - k6 prokletých včel, vracejí se obtěžkané černým pylem
2 - 2k6 prokletých včel, hlídkují v okolí úlu
3 - 2k6 prokletých včel, nesou zprávu do jiného úlu
4 - k6 cukrových kultistů, nesou vědra plná medu
5 - k6+2 cukrových kultistů, vlečou zajatou včelu
6 - Skunčice Šídla, shání něco k snědku

================================================================================

BESTIE A POSTAVY

PROKLETÁ VČELA
3 BO, síla 8, mrštnost 15, vůle 8, zbroj 1
Útoky: žihadlo k12 (jednou) nebo udušení k10 (když útočí v hejně)
Kritické zranění: kletba (na další stránce)
Chce chránit úl.

KRÁLOVNA ESURIT, PROKLETÁ VLÁDAŘKA
15 BO, síla 15, mrštnost 15, vůle 15, zbroj 1
Útoky: žihadlo k12
Kouzla: Cukrová zbroj, Pylový mrak
Chce získat větší moc a zvětšovat svůj úl.

CUKROVÝ KULTISTA
6 BO, síla 12, mrštnost 12, vůle 10
Útoky: cukrový mlat k8
Chce přinést bratrovi Glazé víc prokletého medu.

BRATR GLAZÉ, VYPASENÝ CUKRÁŘ
9 BO, síla 14, mrštnost 10, vůle 15
Útok: teploměr k8
Kouzla: Žužu, Oslepující dotyk
Chce zdokonalit speciální bonbóny, než dorazí bůh Sladkomil.

SKUNČICE ŠÍDLA
Měřítko tlupy
10 BO, síla 12, mrštnost 10, vůle 8, zbroj 1
Útoky: kousnutí k8 nebo výstřik pižma (k4 tvorům dá stav Vystrašení)
Chce si v klidu na něčem pochutnat.

================================================================================

LOKACE

ZAROSTLÁ ZAHRADA
Začněte tady.
Všude za provaleným plotem roste hustá tráva. Shora je slyšet hluboké bzučení.
Na východní straně stojí opuštěná chýše, vysoká a zlověstná. V trouchnivějících dveřích je skulina tak akorát na myš.
Na západě roste slunečnicový záhon. Mezi květinami se tyčí jedna obří černá slunečnice.

ŠÍDLINA KLÁDA
Puch pižma, ze kterého se podlamují kolena. Kdo neuspěje v záchraně na sílu, dostává stav Vystrašení.
V suchém listí a ožraných kostech se skrývá poklad.
Když Šídla nehledá potravu, spí tady.

SLUNEČNICOVÝ ZÁHON
Tyčící se stonky s velkými rozestupy. Chladno a ticho.
Uprostřed jeden obří stonek, černý a lesklý - patří k prokleté slunečnici.

STONEK SLUNEČNICE
Myši šplhající bez vhodného vybavení si musejí vzít dva stavy Vyčerpání nebo uspět v záchraně na sílu. Zranění z pádu je k6 za každých 30 cm.

KVĚT ČERNÉ SLUNEČNICE
Černá semínka se blýskají jako drahokamy. Nad nimi se třpytí pyl, který při rozrušení utváří přízračné kouřové obláčky.
Za každou směnu tu jde nasbírat jedno políčko semínek.
Nad květem poletuje 2k6 prokletých včel.

OPUŠTĚNÁ CHÝŠE
Slabě osvětlená paprsky světla pronikajícími střechou. Nepřetržité bzučení.
Pach sladkého medu a tlejícího dřeva.
Nad myšmi se tyčí rozbitý stůl a poválená židle. V protějším rohu stojí znepokojivá černá kamna.
V místnosti hlídkuje k6 cukrových kultistů.

VČELÍ ÚL
Chorobně sladký, ulepený, klaustrofobní. Odevšad vychází ohlušující bzučení. Plástev provrtaná tunely vedoucími do trůnního sálu.
Po vnější straně leze 3k10 včel, uvnitř v tunelech jich je nespočet.

TRŮNNÍ SÁL
Komora s vysokou klenbou, hluboko uvnitř úlu. Pochodně tu hasí horký, dusivý vzduch.
Královna Esurit na trůně, 3k10 včel služebnic na ni pěje ódy.
Před trůnem leží k3 blouznících myší.

TRÁMOVÍ
V komínu jsou nahrubo vytesané dveře.
Vzadu u úlu je pracovní prostor. Ulepené kbelíky a smotané provázky. Dovnitř vede myší díra.
k6 pošílených cukrových kultistů tu vynáší med z úlu.

CUKROVÝ CHRÁM
Uvnitř v kamnech. Světlo luceren se odráží od zubatých střepů cukru. Na stěnách visí prapory z obalů od bonbónů. Další dveře vedou do:
Cukrářská kuchyně: Bratr Glazé pracuje u kotlíku roztopeného medu. k4 speciálních bonbónů.
Skládek: Prázdné ulepené sklenice. Dva poklady. Otvor do komína, kde je žebřík vedoucí nahoru do trámoví.
Chrám obývá 2k6 cukrových kultistů.

================================================================================

KLETBY

Kdykoli myš stráví směnu v přítomnosti prokletého pylu, sní slunečnicové semínko nebo dostane kritické zranění od prokleté včely, dej jí náhodnou kletbu.

1: BEZESNOST
Nezdají se ti sny. Dostáváš o 10 % míň zk.
Odstranění: odstraň si stav Pomatení

2: ZÁKAL
Oči ti mdle svítí. Útoky na dálku máš zeslabené.
Odstranění: hodinu koukej na slunce, pak uspěj v zách. na vůli, jinak dostaneš stav Slepota

3: VYPASENOST
Sníš třikrát víc zásob. Výhoda při záchraně na sílu, když je váha je předností.
Odstranění: týden drž půst

4: STRUPY
Nemůžeš si hojit zranění síly. Snižuj si utržená fyzická zranění o 1.
Odstranění: odstraň si stav Poranění

5: KŮŽE Z PAPÍRU
Zranění ohněm je proti tobě zesílené. Déšť nebo plavání ti způsobí k6 zranění.
Odstranění: týden jez vosí vajíčka

6: ŠEPTAVÉ HLASY
Získáš kouzlo. Můžeš ho z inventáře seslat, ale ne odebrat, dokud kletbu neodstraníš.
Odstranění: kouzlo dobij

================================================================================

POKLAD (k6)

1 - Náhodné kouzlo
2 - Černá hrouda semínek (snědení: 50 : 50 jestli lék, nebo kletba, 200 d)
3 - Uschlý a složený okvětní lístek (kdo ho drží, padá pomalu, 300 d)
4 - Soška Sladkomila, krystalizovaný cukr vykládaný stříbrem (2 políčka, 600 d)
5 - Dýka tvarovaná jako žihadlo (zranění k6, kritické zranění: kletba, 400 d)
6 - Speciální bonbón ve fólii (snědení +1k4 síla, stav Vypasenost, 300 d)

================================================================================

KOUZLA (k4)

1 - OSLEPUJÍCÍ DOTYK
Účinek: Koho se dotkneš, dostává stav Slepota. Odezní po [POČET] směnách.
Dobití: Drž kouzlo na nebezpečném místě celý jeden den se zavřenýma očima.

2 - ŽUŽU
Účinek: Koho se dotkneš, může na 1 směnu protáhnout končetiny na [SOUČET] x 2,5 cm.
Dobití: Na tři dny polož kouzlo pod závaží, k jehož zvednutí jsou potřeba čtyři myši.

3 - PYLOVÝ MRAK
Účinek: Mračno plynu široké [POČET] x 15 cm. Zasažení dostanou stav Záchvat kašle.
Dobití: Peč na ohni z květin přinejmenším tří různých druhů.

4 - CUKROVÁ ZBROJ
Účinek: Zabrání [SOUČET] bodům zranění z příštího útoku, pak pukne.
Dobití: Vař v roztaveném cukru a nech zatvrdnout.

================================================================================

HÁČKY NA DOBRODRUŽSTVÍ (k6)

Proč statečné myši přicházejí překonat nebezpečí prokleté slunečnice? Zjisti to hodem.

1 - Z nedaleké osady se ztratil tamní pěstitel slunečnicových semínek
2 - Příbuzný jedné z hráčských myší se přidal k cukrovému kultu
3 - Prokletý med je jediný známý lék na jistou příšernou chorobu
4 - Královna jiného úlu požádala hráčské myši, aby odčarovaly prokletí její sestry
5 - Čaroděj nabídne myším 1 000 d za 6 políček prokletých semínek
6 - Jistý včelař chce víc. Víc medu. Medu ve vodě. Medu!
