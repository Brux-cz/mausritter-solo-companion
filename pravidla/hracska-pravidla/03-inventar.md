# Inventář

## Políčka inventáře

Předměty, které má tvoje myš u sebe, se ukládají do políček v inventáři. Většina předmětů zabírá jedno políčko. Některé větší, třeba obouruční zbraně nebo zbroje, zabírají dvě.

### Políčka pacek

Předměty na těchhle políčkách neseš v packách.

### Políčka těla

Předměty nošené na těle. V krizové situaci nějakou dobu trvá, než je vyndáš. V boji můžeš jako volnou akci prohodit s předměty v packách.

### Políčka batohu

Vyndat tyhle předměty v krizové situaci nějakou dobu trvá. V boji bude vyndání předmětu z batohu stát jednu akci (místo útoku).

## Stavy

Stavy jsou negativní účinky, které můžou tvoji myš potkat. Každý stav musíš umístit do políčka inventáře. Myši můžou mít víc kopií stejného stavu.

Některé stavy mají i další účinky. Ty platí, dokud máš stav v inventáři.

Stavů se můžeš zbavit jedině tak, že splníš podmínku jejich odstranění – většinou krátký, dlouhý nebo úplný odpočinek.

## Počet použití

Většina předmětů má tři tečky použití. Jakmile zaškrtneš všechny tři, je předmět spotřebovaný nebo zničený. Tečky zbraní a zbrojí se dají obnovit opravou. Oprava každé tečky stojí 10 % z původní ceny předmětu.

- **Zbraně/zbroje/munice:** Po boji hoď k6 za každý předmět, který tvoje myš v boji použila. Když padne 4–6, zaškrtni jednu tečku.
- **Pochodně/lucerny/lampy:** Po 6 směnách škrtni jednu tečku použití.
- **Zásoby:** Po každém jídle škrtni jednu tečku.
- **Jiné vybavení:** Po každém použití, kterým se může vyčerpat nebo poškodit, ti Průvodce může říct, ať zaškrtneš tečku.

## Zatížení

Když tvoje myš nese víc předmětů nebo stavů, než kolik má volných políček v inventáři, je přetížená. Zatížené myši nemůžou běhat a všechny záchrany házejí s nevýhodou.

## Banky

V myších osadách je možné uložit si ďobky a předměty do banky. Až si tvoje myš bude uložené ďobky nebo předměty vybírat, zaplatí poplatek 1 % z jejich hodnoty.
